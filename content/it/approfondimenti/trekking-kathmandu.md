---
date: 2020-02-02
author: Alessandro
authorLink: Twitter
title: Trekking nella valle di Kathmandu
description: Il nostro trekking nella valle di Kathmandu, da Nagarkot a Panauti.
tags: [ trekking nepal, trekking kathmandu, kathmandu valley, all you need to know, nepal all you need to know, tutto quello che devi sapere ]
categories: [ trekking ]
blog: true
highlight: true
image: media/trekking-kathmandu-valley.jpg
markup: blackfriday
translationKey: trekking-kathmandu
---

### **Preparazione trekking**

I mesi che hanno preceduto il viaggio in Nepal, ci hanno visti impegnati nella creazione di una traccia per un trekking nella valle di Kathmandu ed una nell'area dell'Annapurna. 

Avendo un [Garmin eTrex 20x](https://amzn.to/31DExlY), mi sono abituato a fare il planning delle tracce con Garmin BaseCamp e le mappe OSM. L'idea era quella di portare proprio l'eTrex come strumento di navigazione, poi per questioni di spazio e scomodità della lettura della mappa su uno schermo così piccolo, ho optato per navigare offline solo tramite smartphone.

Nel tempo ho utilizzato principalmente due applicazioni: OruxMap e Osmand. Ultimamente molti consigliano Maps.me, ma sinceramente l'ho trovato più utile nei contesti urbani rispetto all'utilizzo in trekking. Alla fine la mia scelta è ricaduta su Osmand.

In base al tempo che avevamo a disposizione, abbiamo programmato un trekking di 3 giorni con queste tappe:

 - **Giorno 1**: Da Nagarkot a Dhulikhel
 - **Giorno 2**: Da Dhulikhel a Balthali
 - **Giorno 3**: Da Balthali a Panauti

----------

### **Arrivare a Nagarkot**

Abbiamo deciso di iniziare il nostro trekking nella valle di Kathmandu da **Nagarkot**.

Visitata **Bhaktapur**, luogo in cui ci trovavamo, abbiamo utilizzato un bus locale per arrivare a **Nagarkot** Se anche voi volete partire da qui per il vostro trekking, potete prendere il bus vicino alla vasca dell'acqua **Kamal Pokhari**:

<iframe width="100%" height="350" frameborder="0" scrolling="no" marginheight="0" marginwidth="0" src="https://www.openstreetmap.org/export/embed.html?bbox=85.43104469776154%2C27.66889131113201%2C85.43394148349762%2C27.671005474435237&amp;layer=mapnik&amp;marker=27.669948397896686%2C85.43249309062958"></iframe>

<small><a href="https://www.openstreetmap.org/?mlat=27.66995&amp;mlon=85.43249#map=19/27.66995/85.43249" target="_blank">Vedi mappa</a></small>


La durata del viaggio sarà di ~ **1h** ed il costo di **50NPR**.

Che voi siate di passaggio, oppure pernottiate a Nagarkot, dovrete pagare una tassa. Bhe questa tassa è stata ritenuta illegale, ma purtroppo senza pagarla non vi faranno passare. 

Il costo è di **340NPR**. Se volete saperne di più date una lettura a [questo](https://www.thelongestwayhome.com/travel-guides/nepal/nagarkot/nagarkot-guide.html#fees5).

----------

### **Giorno 1: Da Nagarkot a Dhulikhel**

Il primo giorno vero di trekking, si parte con una tappa abbastanza lunga. Sono più di **18km** in cui vi troverete a camminare circondati da fiori di senape. 

La prima parte del percorso è decisamente lontana da ogni contesto urbano ed è veramente una goduria camminare immersi nella natura. Se arrivate da **Kathmandu**, l'aria irrespirabile e i continui rumori di clacson, saranno un ricordo lontanissimo.

{{< bundle-image name="trekking-kathmandu-valley" alt="trekking-kathmandu-valley" caption="Trekking nella valle di Kathmandu tra i fiori di senape" >}}

Quando arriverete a **Dhulikhel**, la camminata si farà più urbana. Ricordo ancora che il nostro passaggio nella cittadina, ha attirato molta curiosità. Forse perchè il passaggio di occidentali, almeno a Dicembre, periodo in cui siamo stati noi, è scarso. Effettivamente abbiamo incontrato pochissimi stranieri su questa tratta. 

A **Dhulikhel** abbiamo soggiornato al **Bhattidanda Fresh & Natural Homestay**, di cui portiamo ancora un bellissimo ricordo. Grandissima ospitalità ed ottimo **Dal Bhat**.

**Tempo**: ~ 8h

**Dove abbiamo dormito**: Bhattidanda Fresh & Natural Homestay

----------

### **Giorno 2: Da Dhulikhel a Balthali**

La seconda tappa è ancora abbastanza lunga, parliamo di circa **15km**. 

La prima metà ci portarà a **Namo Buddha** ed il suo fantastico monastero buddista. Per entrare a Namo Buddha bisogna pagare una tassa di **100NPR** a testa. 

Vi ritroverete immersi in un'atmosfera fantastica circondati da moltissime bandiere e ruote di preghiera. 
Potrete anche mangiare e dormire nel monastero e siamo sicuri sarebbe potuta essere un'esperienza bellissima. 
Noi però dovevamo proseguire ed una volta visitato lo stesso monastero, abbiamo continuato in direzione **Balthali**.

{{< bundle-image name="kathmandu-valley-namo-buddha" alt="kathmandu-valley-namo-buddha" caption="La perla della valle di Kathmandu: Namo Buddha" >}}

Il restante percorso che vi troverete davanti, sarà su un sentiero poco frequentato dai turisti, ma utilizzato principalmente dai nepalesi.

**Balthali** è un paesino veramente caratteristico, c'è poco e nulla, si respira tanto Nepal ma anche tanta povertà. Qui abbiamo avuto un piccolo inconveniente in quanto Balthali è strutturata in una parte bassa ed una parte più alta dove ci sono solo Resorts. 

La guest-house che avevamo scelto a tavolino, era geolocalizzata nella parte alta, ma ben presto abbiamo capito che ci eravamo sbagliati. Siamo dovuti tornare sui nostri passi ritornando nella parte bassa di **Balthali**, costringendoci a fare qualche chilometro in più. Finalmente con l'aiuto di qualche abitante del paese siamo riusciti a trovare il **Sabina's Homestay**.

Possiamo definirlo il soggiorno più vero in cui siamo stati. I figli, gli unici che parlavano inglese, non erano in casa e quindi ci siamo dovuti arrangiare parlando con la nobile arte dei gesti. 

Alla fine tutto è andato bene ed abbiamo anche bevuto il [tè Masala](https://www.amazon.com/gp/search/ref=as_li_qf_sp_sr_il_tl?ie=UTF8&tag=allyouneeedto-20&keywords=masala tea&index=aps&camp=1789&creative=9325&linkCode=xm2&linkId=8e7cc33dc3e668f2477593d4b18b561f) più buono del viaggio.

**Tempo**: ~ 8h

**Dove abbiamo dormito**: Sabina’s Homestay

----------

### **Giorno 3: Da Balthali a Panauti**

Quest'ultima tappa è abbastanza breve e si cammina per circa **7km**. 

E' forse la tappa meno interessante dal punto di vista naturalistico, in quanto quasi subito si cammina su una strada dissestata e con il passaggio di svariati mezzi di trasporto. 

Volendo si può prendere il bus da **Khopasi** fino a **Panauti**, se non amate camminare in questo contesto. Il consiglio è comunque quello di proseguire e magari portare con voi una mascherina tipo [queste](https://www.amazon.com/gp/search/ref=as_li_qf_sp_sr_il_tl?ie=UTF8&tag=allyouneeedto-20&keywords=anti pollution mask&index=aps&camp=1789&creative=9325&linkCode=xm2&linkId=cb29fc4b91b358d91029fd7509043e9e).

Vale comunque la pena fermarsi ad ammirare la cittadina di **Panauti** che è sicuramente molto bella e con molti edifici religiosi e statue. 

**Panauti** è anche una meta di pellegrinaggio, visto che ogni 12 anni si celebra la **Makar Mela**, una festa in onore a Shiva.

Questo breve trekking nella valle si è concluso prendendo un bus direttamente a Panauti in direzione **Kathmandu** dal costo di **120NPR** a testa.

Qui potrete trovare la stazione di partenza dei bus:

<iframe width="100%" height="350" frameborder="0" scrolling="no" marginheight="0" marginwidth="0" src="https://www.openstreetmap.org/export/embed.html?bbox=85.51176309585573%2C27.585879301373996%2C85.5146598815918%2C27.58799506854075&amp;layer=mapnik&amp;marker=27.58693719006014%2C85.51321148872375"></iframe>

<small><a href="https://www.openstreetmap.org/?mlat=27.58694&amp;mlon=85.51321#map=19/27.58694/85.51321" target="_blank">Vedi mappa</a></small>

**Tempo**: ~ 3h

**Dove abbiamo dormito**: siamo ripartiti in bus alla volta di Kathmandu

----------

### **Traccia GPS**

Questa è la traccia GPS che abbiamo disegnato e percorso:

<iframe src="https://www.alltrails.com/widget/map/map--104820?u=m" width="100%" height="400" frameborder="0" marginheight="0" marginwidth="0" scrolling="no" title="AllTrails: Trail Guides and Maps for Hiking, Camping, and Running"></iframe>

Potete scaricarla da **AllTrails** e seguirla sui vostri dispositivi GPS dedicati o smartphone. Potete anche adattarla alle vostre necessità, accorciando o allungando le tappe.