---
author: Alessandro Travi
title: Trekking valle di Kathmandu
description: Il nostro trekking nella valle di Kathmandu
tags: [ trekking nepal, trekking kathmandu ]
date: 2020-02-02
categories: [ trekking ]
highlight: true
image: media/mustard-flowers.jpg
markup: blackfriday
translationKey: trekking-kathmandu
---

### **Preparazione trekking**

I mesi che hanno preceduto il viaggio in Nepal, ci hanno visti impegnati nella creazione di una traccia per un trekking nella valle di Kathmandu ed una nell'area dell'Annapurna. 

Avendo un [Garmin eTrex 20x](https://amzn.to/2RVeeEB), mi sono abituato a fare il planning delle tracce con Garmin BaseCamp e le mappe OSM. L'idea era quella di portare proprio l'eTrex come strumento di navigazione, poi per questioni di spazio e scomodità della lettura della mappa su uno schermo così piccolo, ho optato per navigare offline solo tramite smartphone.

Nel tempo ho utilizzato principalmente due applicazioni: OruxMap e Osmand. Ultimamente molti consigliano Maps.me, ma sinceramente l'ho trovato più utile nei contesti urbani rispetto all'utilizzo in trekking. Alla fine la mia scelta è ricaduta su Osmand.

In base al tempo che avevamo a disposizione, abbiamo programmato un trekking di 3 giorni con queste tappe:

 - **Giorno 1**: Da Nagarkot a Dhulikhel
 - **Giorno 2**: Da Dhulikhel a Balthali
 - **Giorno 3**: Da Balthali a Panauti

----------

### **Arrivare a Nagarkot**

Per arrivare a Nagarkot abbiamo preso un bus locale da Bhaktapur dopo averla visitata. Se anche voi volete partire da qui per il vostro trekking, potete prendere il bus vicino alla vasca dell'acqua Kamal Pokhari:

<iframe width="100%" height="350" frameborder="0" scrolling="no" marginheight="0" marginwidth="0" src="https://www.openstreetmap.org/export/embed.html?bbox=85.43104469776154%2C27.66889131113201%2C85.43394148349762%2C27.671005474435237&amp;layer=mapnik&amp;marker=27.669948397896686%2C85.43249309062958"></iframe>

<small><a href="https://www.openstreetmap.org/?mlat=27.66995&amp;mlon=85.43249#map=19/27.66995/85.43249" target="_blank">Vedi mappa</a></small>


La durata del viaggio sarà di ~ 1h ed il costo di 50NPR.

Che voi siate di passaggio, oppure pernottiate a Nagarkot, dovrete pagare una tassa. Bhe questa tassa è stata ritenuta illegale, ma purtroppo senza pagarla non vi faranno passare. Il costo è di 340NPR.
Se volete saperne di più date una lettura a [questo](https://www.thelongestwayhome.com/travel-guides/nepal/nagarkot/nagarkot-guide.html#fees5).

----------

### **Giorno 1: Da Nagarkot a Dhulikhel**

Si parte il primo giorno con una tappa abbastanza lunga. Sono più di **18km** in cui vi troverete a camminare circondati da fiori di senape. 

La prima parte è decisamente lontana da ogni contesto urbano ed è veramente una goduria camminare immersi nella natura. Se arrivate da Kathmandu, l'aria irrespirabile e i continui rumori di clacson, sono un ricordo lontanissimo. 

{{< bundle-image name="mustard-flowers" alt="Tra i fiori di senape" caption="La bellezza di camminare tra la senape" >}}

Quando arriverete a Dhulikhel, la camminata si farà più urbana. Nel nostro passaggio, ricordo ancora che abbiamo incontrato pochissimi occidentali e attiravamo moltissima curiosità. A Dhulikhel abbiamo soggiornato al Bhattidanda Fresh & Natural Homestay, di cui portiamo ancora un bellissimo ricordo. Grandissima ospitalità ed ottimo Dal Bhat.

**Tempo**: ~ 8h

**Dove abbiamo dormito**: Bhattidanda Fresh & Natural Homestay

----------

### **Giorno 2: Da Dhulikhel a Balthali**

La seconda tappa è ancora abbastanza lunga siamo sui **15km**. La prima metà ci portarà a Namo Buddha ed il suo fantastico monastero Buddista. Anche per entrare a Namo Buddha bisogna pagare una tassa di 100NPR a testa. 

Vi ritroverete immersi in un'atmosfera fantastica circondati da milioni di bandiere della preghiera. Volendo potrete anche mangiare e dormire nel monastero. Dovrebbe essere una bellissima esperienza, ma noi dovevamo seguire il nostro piano. Abbiamo perciò continuato in direzione Balthali.

{{< bundle-image name="namo-buddha" alt="Girando le ruote di preghiera" caption="Girando le ruote di preghiera" >}}

Tutto il percorso che vi troverete davanti, sarà su un sentiero, poco frequentato dai turisti ma utilizzato principalmente dai nepalesi.

Balthali è un paesino veramente caratteristico, c'è poco e nulla, si respira tanto Nepal ma anche tanta povertà. Qui abbiamo avuto un piccolo inconveniente in quanto Balthali è strutturata in una parte bassa ed una parte più alta dove ci sono solo Resort. La nostra casa era geolocalizzata nella parte alta, ma bn presto abbiamo capito che ci eravamo sbagliati. Siamo dovuti tornare sui nostri passi, ritornando nella parte bassa di Balthali facendo qualche chilometro in più. Finalmente con l'aiuto di un signore molto gentile siamo riusciti a trovare il Sabina's Homestay.

Il soggiorno più vero in cui siamo stati. I figli, gli unici che parlavano inglese, non erano in casa e quindi ci siamo dovuti arrangiare a gesti :) . Alla fine tutto è andato bene ed abbiamo anche bevuto il tè Masala più buono del viaggio.

**Tempo**: ~ 8h

**Dove abbiamo dormito**: Sabina’s Homestay

----------

### **Giorno 3: Da Balthali a Panauti**

Quest'ultima tappa è abbastanza breve sono circa **7km**. E' forse la tappa meno interessante dal punto di vista della camminata, in quanto quasi subito si cammina su una strada dissestata e con il passaggio di svariati mezzi di trasporto. 

Volendo si può prendere il bus da Khopasi fino a Panauti, se non amate camminare in questo contesto.

Vale comunque la pena fermarsi ad ammirare la cittadina che è sicuramente molto bella e con molti edifici religiosi e statue. 

Panauti è anche una meta di pellegrinaggio, visto che ogni 12 anni si celebra la Makar Mela una festa in onore a Shiva.

Questo breve trekking nella valle si è concluso prendendo un bus a Panauti in direzione Kathmandu dal costo di 120NPR a testa.

Qui potrete trovare la stazione di partenza dei bus:

<iframe width="100%" height="350" frameborder="0" scrolling="no" marginheight="0" marginwidth="0" src="https://www.openstreetmap.org/export/embed.html?bbox=85.51176309585573%2C27.585879301373996%2C85.5146598815918%2C27.58799506854075&amp;layer=mapnik&amp;marker=27.58693719006014%2C85.51321148872375"></iframe>

<small><a href="https://www.openstreetmap.org/?mlat=27.58694&amp;mlon=85.51321#map=19/27.58694/85.51321" target="_blank">Vedi mappa</a></small>

**Tempo**: ~ 3h

**Dove abbiamo dormito**: siamo ripartiti in bus alla volta di Kathmandu

----------

### **Traccia GPS**

Questa è la traccia GPS che abbiamo percorso ed utilizzato.

<iframe src="https://www.alltrails.com/widget/map/map--104820?u=m" width="100%" height="400" frameborder="0" marginheight="0" marginwidth="0" scrolling="no" title="AllTrails: Trail Guides and Maps for Hiking, Camping, and Running"></iframe>

Potete scaricarla da AllTrails e seguirla sui vostri dispositivi GPS o smartphone. Potete adattarla alle vostre necessità, accorciando o allungando le tappe.
