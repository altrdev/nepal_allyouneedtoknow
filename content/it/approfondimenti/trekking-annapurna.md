---
date: 2020-02-11
author: Alessandro
authorLink: Twitter
title: "Trekking sull'Annapurna: il circuito di Poon Hill"
description: "Il nostro trekking sull'Annapurna: il circuito di Poon Hill."
tags: [ trekking annapurna, poon hill, annapurna, trekking nepal, all you need to know, nepal all you need to know, tutto quello che devi sapere ]
categories: [ trekking ]
blog: true
highlight: true
image: media/trekking-annapurna.jpg
markup: blackfriday
translationKey: trekking-annapurna
---

### **Preparazione trekking**

Dopo avervi parlato del [trekking nella valle di Kathmandu]({{< ref "trekking-kathmandu.md" >}}), vale la pena descrivervi la programmazione del nostro trekking sull'**Annapurna**. Nello specifico un circuito ad anello che ci ha portati ad osservare la catena dell'Annapurna, da quel balcone naturale che è **Poon Hill**.

La programmazione del nostro trekking è stata di 4 giorni con le seguenti tappe:

 - **Giorno 1**: [Da Nayapul a Ulleri](#nayapul-ulleri)
 - **Giorno 2**: [Da Ulleri a Ghorepani](#ulleri-ghorepani)
 - **Giorno 3**: [Da Ghorepani a Ghandruk](#ghorepani-ghandruk)
 - **Giorno 4**: [Da Ghandruk a Nayapul](#ghandruk-nayapul)

 A differenza del trekking nella valle di **Kathmandu**, questo percorso prevede la **TIMS card** e il permesso **ACAP**. Se non sapete di cosa sto parlando vi rimando ad un altro [articolo](#).

----------

### **Arrivare a Nayapul**
Per raggiungere **Nayapul**, dovrete prima arrivare a Pokhara. Ecco un [articolo](#) con dei suggerimenti per arrivare a Pokhara direttamente da Kathmandu.

A Pokhara potete decidere se prendere un taxi oppure un bus verso **Nayapul**. Noi abbiamo scelto il bus che potete prendere al **Baglung Bus Park**. State attenti in quanto la stazione dei bus, non è nei pressi del lago quindi regolatevi di conseguenza. Lo potete raggiungere a piedi ma calcolate le tempistiche dalla vostra guest house oppure in taxi.

<iframe width="100%" height="350" frameborder="0" scrolling="no" marginheight="0" marginwidth="0" src="https://www.openstreetmap.org/export/embed.html?bbox=83.98124635219575%2C28.230956755701715%2C83.98414313793184%2C28.233059942839873&amp;layer=mapnik&amp;marker=28.23200835445221%2C83.98269474506378"></iframe>

<small><a href="https://www.openstreetmap.org/?mlat=28.23201&amp;mlon=83.98269#map=19/28.23201/83.98269" target="_blank">Vedi mappa</a></small>

Nayapul dista circa **40km** da Pokhara e ci metterete sulle **2h** in bus per un costo di **200NPR**. 

{{< bundle-image name="nayapul-bus" alt="nayapul-bus" caption="Tipico bus per gli spostamenti locali" >}}

----------

### **Giorno 1: Da Nayapul a Ulleri** ### {#nayapul-ulleri}
Dovrete affrontare circa **10km** come primo giorno, composti da una parte veramente facile ed un'ultima parte impegnativa. Ma andiamo con ordine: scesi dal bus vi troverete a Nayapul che definirei un bazar a cielo aperto. 

{{< bundle-image name="nayapul." alt="nayapul" caption="Il paese di Nayapul" >}}

Seguite l'unica strada carrozzabile fino a **Birethanti** dove troverete un punto di controllo **ACAP**. Superato il ponte di Birethanti troverete sulla sinistra anche il controllo per il permesso **TIMS**. Se il primo checkpost è obbligatorio, in quanto si viene richiamati se non lo si vede o si cerca di fare i furbi, il secondo non lo possiamo dire con certezza. Noi comunque ci siamo passati per il timbro ed abbiamo avuto anche delle informazioni utili riguardanti il numero di persone attualmente nel circuito.

{{< bundle-image name="annapurna-conservation-area" alt="annapurna-conservation-area" caption="Il cartello testimonia che siamo nell'area dell'Annapurna" >}}

Da qui in poi farete una bellissima camminata fino ad **Hile**, dove vi consiglio di fermarvi a mangiare. Dovreste aver percorso circa **8km** con un dislivello positivo di **500m**.

Ora arriva la parte difficile della prima giornata, ovvero gli ultimi 2km che da Hile vi portano ad **Ulleri**. Dovrete fare ancora **500m** di dislivello condensati in questi **2km**. Capirete da soli che parliamo di gradini e per la precisione più di 3000! Fortunatamente è il vostro primo giorno e la freschezza è dalla vostra parte.

Arrivati ad Ulleri sarete a quota **2090m**. Trovate un posto per riposare, mangiare e passare la notte.

{{< bundle-image name="ulleri" alt="ulleri" caption="L'ultima scalinata prima di arrivare ad Ulleri" >}}

**Durata**: ~ 4h

**Distanza**: ~ 10km 

**Dove abbiamo dormito**: Kamala Guest House

----------

### **Giorno 2: Da Ulleri a Ghorepani** ### {#ulleri-ghorepani}

La seconda giornata sarà sostanzialmente tutta in salita ma abbastanza corta e meno impegnativa. Sono **8km** completamente fatti di sentieri, cascate e villaggi in pieno stile nepalese. Potete prendervela comoda sia per il passo della camminata e sia per l'uscita sul sentiero alla mattina.

Arrivati a **Ghorepani** potete scegliere se:

+ salire a **Poon Hill** ed osservare le vette dell'**Annapurna** al tramonto. In questo caso aggiungete **1h** per raggiungere **Poon Hill**
+ trovare un posto per la notte e raggiungere **Poon Hill** il giorno dopo all'alba
+ fare entrambe le cose :)

Noi abbiamo optato per vedere **Poon Hill** all'alba, anche perchè le condizioni del cielo non erano così eccezionali alla sera.

{{< bundle-image name="ghorepani" alt="ghorepani" caption="L'entrata di Ghorepani" >}}

**Durata**: ~ 4h

**Distanza**: ~ 8km

**Dove abbiamo dormito**: Nice View Point Lodge

----------

### **Giorno 3: Da Ghorepani a Ghandruk** ### {#ghorepani-ghandruk}

Avendo scelto la salita verso Poon Hill all'alba, per forza di cose ci siamo dovuti svegliare presto. In base al periodo in cui andrete, cercate precedentemente informazioni sull'orario del sorgere del sole, oppure chiedete a qualcuno che gestisce il lodge in cui vi siete fermati. Saranno ben lieti di aiutarvi. Questo è importante per calcolare la partenza verso **Poon Hill** visto che la salita impiegherà circa **1h**. 

Informazione importante, la salita verso Poon Hill durante l'alba è a pagamento, **100NPR** a testa, mentre al tramonto non si paga nulla. Se andrete all'alba, ricordatevi il frontalino per farvi strada nell'oscurità. È una meta molto frequentata, per qusto non vi ritroverete soli durante la salita. A noi, devo dire la verità, non è andata male. Certo sulla sommità c'era gente, ma non così tanta da non sapere o riuscire a piazzarsi per fare qualche bella fotografia.

Arrivati in cima sarete a **3200m** con una vista incredibile sulla catena dell'Annapurna. Ogni descrizione passa in secondo piano, dinnanzi a queste vette e a questo spettacolo naturale.

{{< bundle-image name="poon-hill" alt="poon-hill" caption="Poon Hill. Un balcone naturale dove osservare la catena dell'Annapurna" >}}

Potrete vedere le vette **NILGIRI SOUTH**(6839m), **ANNAPURNA SOUTH**(7219m), **BARAHA SIKHAR** (7647m), **HIUNCHULI**(6441m), **MACHHAPUCHHRE**(6993m).
Quest'ultima è la più famosa e letteralmente significa coda di pesce vista la sua forma che la ricorda. È una vetta sacra e per questo non è possibile scalarla. 

Ritornate a **Ghorepani** e recuperate i vostri zaini nel lodge in cui avete passato la notte e proseguite in direzione **Tadapani**. Dovrete affrontare una leggere salita fino al **Deurali Pass** ma poi si inizierà a scendere. Avendo percorso il circuito a fine Dicembre, abbiamo trovato un po' di ghiaccio e neve. Avevamo comunque scarpe adeguate e non abbiamo avuto nessun tipo di problema anche se in alcuni punti abbiamo dovuto prestare la massima attenzione.

Inizialmente la nostra intenzione era quella di fermarci a **Tadapani**, ma sentendoci bene, abbiamo deciso di proseguire fino a **Ghandruk**. La camminata Tadapani-Ghandruk è semplice e secondo me vale la pena prolungare la camminata se fate questo percorso. Abbiamo avuto anche la fortuna di vedere le scimmie bianche nella foresta appena dopo Tadapani.

**Durata**: ~ 7h

**Distanza**: ~ 16km

**Dove abbiamo dormito**: Ghandruk Village Eco Lodge

----------

### **Giorno 4: Da Ghandruk a Nayapul** ### {#ghandruk-nayapul}

Quest'ultimo giorno di trekking è di difficoltà bassa, in quanto andrete praticamente sempre in discesa o in pianura. Molte persone terminano il trekking a **Kimche** dove è possibile prendere un bus/jeep per ritornare a **Nayapul** ma noi abbiamo voluto concludere sulle nostre gambe l'intero anello.

Godetevi la facile camminata e ritornate al controllo **ACAP** a **Birethanti** in cui vi verrà registrata l'uscita. Camminate fino a **Nayapul** nello stesso punto in cui il bus vi aveva lasciato all'andata. Potete attendere e prenderne un altro che vi riporterà a **Pokhara**. Dovreste trovare un passaggio ogni 15 minutti.

**Durata**: ~ 4h 

**Distanza**: ~ 12km

**Dove abbiamo dormito**: siamo ripartiti in bus alla volta di Pokhara

----------

### **Traccia GPS**

Questa è la traccia GPS che abbiamo disegnato e percorso:

<iframe src="https://www.alltrails.com/widget/map/map--104798?scrollZoom=false&u=m" width="100%" height="400" frameborder="0" marginheight="0" marginwidth="0" scrolling="no" title="AllTrails: Trail Guides and Maps for Hiking, Camping, and Running"></iframe>

Potete scaricarla da **AllTrails** e seguirla sui vostri dispositivi GPS dedicati o smartphone. Potete anche adattarla alle vostre necessità, accorciando o allungando le tappe.