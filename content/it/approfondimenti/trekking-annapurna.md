---
date: 2020-02-11
author: Alessandro
authorLink: Twitter
title: "Trekking sull'Annapurna: il circuito di Poon Hill"
description: "Il nostro trekking sull'Annapurna: il circuito di Poon Hill."
tags: [ trekking annapurna, poon hill, annapurna, trekking nepal, all you need to know, nepal all you need to know, tutto quello che devi sapere ]
categories: [ trekking ]
blog: true
highlight: true
image: media/trekking-annapurna.jpg
markup: blackfriday
translationKey: trekking-annapurna
---

### **Preparazione trekking**

Dopo avervi parlato del [trekking nella valle di Kathmandu]({{< ref "trekking-kathmandu.md" >}}), vale la pena descrivervi la programmazione del nostro trekking sull'**Annapurna**. Nello specifico un circuito ad anello che ci ha portati a osservare la catena dell'Annapurna, da quel balcone naturale che è **Poon Hill**.

La programmazione del nostro trekking è stata di 4 giorni con le seguenti tappe:

 - **Giorno 1**: [Da Nayapul a Ulleri](#nayapul-ulleri)
 - **Giorno 2**: [Da Ulleri a Ghorepani](#ulleri-ghorepani)
 - **Giorno 3**: [Da Ghorepani a Ghandruk](#ghorepani-ghandruk)
 - **Giorno 4**: [Da Ghandruk a Nayapul](#ghandruk-nayapul)

A differenza del trekking nella valle di **Kathmandu**, questo percorso prevede la **TIMS card** e il permesso **ACAP**. Se non sapete di cosa sto parlando vi rimando [qui]({{< ref "consigli.md#Trekking-1" >}}).

Abbiamo deciso di non servirci né di una guida né di un [porter]({{< ref "consigli.md#Trekking-9" >}}), viaggiando quindi in coppia da soli.

----------

### **Come arrivare a Nayapul**

Per raggiungere **Nayapul**, dovrete prima arrivare a **Pokhara**. Vi consigliamo di non prendere un local bus per un lungo viaggio da Kathmandu, ma di affidarvi a una compagnia privata (per esempio a Greenline) come abbiamo fatto noi. Per approfondire le differenze tra le diverse tipologie di bus disponibili, date un'occhiata [qui]({{< ref "consigli.md#Transport-5" >}}).

A Pokhara potete decidere se prendere un taxi (1.200NPR circa), una jeep (4.500-6.500NPR) oppure un bus verso **Nayapul**. Noi abbiamo scelto il bus che potete prendere al **Baglung Bus Park**. State attenti perché la stazione dei bus non è nei pressi del lago, quindi regolatevi di conseguenza. La potete raggiungere anche a piedi con una camminata di 2/3 km dal Lakeside ma calcolate bene le tempistiche. I bus partono la mattina a orari prestabiliti, almeno in teoria, ma le partenze sono frequenti quindi non preoccupatevi perché non rischierete di perdere la corsa.

{{< leaflet-map mapHeight="500px" mapWidth="100%" mapLat="28.23201" mapLon="83.98269" zoom="17" scrollWheelZoom="false" >}}
    {{< leaflet-marker markerLat="28.23201" markerLon="83.98269" >}}
{{< /leaflet-map >}}

<small><a href="https://www.openstreetmap.org/?mlat=28.23201&amp;mlon=83.98269#map=19/28.23201/83.98269" target="_blank">Vedi mappa</a></small>

Nayapul dista circa **40km** da Pokhara e ci metterete sulle **2h** in bus per un costo di **200NPR**. 

{{< bundle-image name="trekking-annapurna-nayapul-bus" alt="trekking-annapurna-nayapul-bus" caption="Trekking sull'Annapurna: in bus verso Nayapul" >}}

----------

### **Giorno 1: trekking da Nayapul a Ulleri** ### {#nayapul-ulleri}

Dovrete affrontare circa **10km** durante il primo giorno di **trekking sull'Annapurna**, composti da una parte iniziale veramente facile e un'ultima parte impegnativa. Andiamo però con ordine: scesi dal bus vi troverete a **Nayapul**, che definirei un bazar a cielo aperto. 

{{< bundle-image name="trekking-annapurna-nayapul." alt="trekking-annapurna-nayapul" caption="Si parte da Nayapul per il trekking sull'Annapurna" >}}

Seguite l'unica strada carrozzabile fino a **Birethanti** dove troverete un punto di controllo **TIMS**. Superato il ponte di Birethanti troverete sulla sinistra anche il controllo per il permesso **ACAP**. Il primo **checkpoint** è obbligatorio, in quanto si viene richiamati se non lo si vede o si cerca di fare i furbi; riguardo al secondo, non lo possiamo dire con certezza. Noi comunque ci siamo passati per ricevere il timbro sul nostro documento e abbiamo avuto anche delle informazioni utili riguardanti il numero di persone attualmente nel circuito.

{{< bundle-image name="trekking-annapurna-conservation-area" alt="trekking-annapurna-conservation-area" caption="Il cartello d'entrata nell'Annapurna Conservation Area" >}}

Da qui in poi farete una bellissima camminata fino ad **Hile**, dove vi consiglio di fermarvi a mangiare prima di percorrere l'ultimo tratto. Dovreste aver percorso circa **8km** con un dislivello positivo di **500m**.

Ora arriva la parte difficile della prima giornata, ovvero gli ultimi 2km che da Hile vi portano a **Ulleri**. Dovrete fare ancora **500m** di dislivello condensati in questi **2km**. Capirete da soli che parliamo di un'alta pendenza scandita tutta da gradini, per la precisione più di 3000! Fortunatamente è il primo giorno: freschezza e adrenalina sono dalla vostra parte.

Arrivati a Ulleri sarete a quota **2090m**. Trovate un posto per riposare, mangiare e passare la notte.
I prezzi per una camera doppia si aggirano tutti attorno alle 300NPR, ma potete provare a contrattare il prezzo (noi abbiamo dormito per sole **200NPR in camera doppia**!)

{{< bundle-image name="trekking-annapurna-ulleri" alt="trekking-annapurna-ulleri" caption="Trekking sull'Annapurna, giorno 1: l'ultima scalinata verso Ulleri" >}}

**Durata**: ~ 4h

**Distanza**: ~ 10km 

**Dove abbiamo dormito**: Kamala Guest House

----------

### **Giorno 2: Trekking da Ulleri a Ghorepani** ### {#ulleri-ghorepani}

La seconda giornata sarà sostanzialmente tutta in salita ma abbastanza corta e meno impegnativa. Sono **8km** completamente fatti di sentieri, cascate e villaggi in pieno stile nepalese. Potete prendervela comoda, immettendovi sul sentiero più tardi la mattina e accorciando un po' il passo per godervi i panorami.
Chi viaggia con la [guida]({{< ref "consigli.md#Trekking-8" >}}) normalmente parte presto la mattina (attorno alle 8/8:30) quindi, se viaggiate soli, vi consigliamo di lasciar loro un'oretta di vantaggio così da trovarvi davanti ad un sentiero libero. 

Arrivati a **Ghorepani** potete scegliere se:

+ salire a **Poon Hill** e osservare le vette dell'**Annapurna** al tramonto. In questo caso aggiungete **1h** per raggiungere **Poon Hill**
+ trovare un posto per la notte e raggiungere **Poon Hill** il giorno dopo all'**alba**
+ fare entrambe le cose :)

Noi abbiamo optato per vedere **Poon Hill** all'alba, anche perché le condizioni del cielo non erano così eccezionali alla sera.

{{< bundle-image name="trekking-annapurna-ghorepani" alt="trekking-annapurna-ghorepani" caption="L'entrata di Ghorepani sul circuito dell'Annapurna" >}}

**Durata**: ~ 4h

**Distanza**: ~ 8km

**Dove abbiamo dormito**: Nice View Point Lodge

----------

### **Giorno 3: Trekking da Ghorepani a Ghandruk** ### {#ghorepani-ghandruk}

Avendo scelto la salita verso **Poon Hill all'alba**, per forza di cose ci siamo dovuti svegliare presto. In base al periodo in cui andrete, cercate precedentemente informazioni sull'orario del sorgere del sole, oppure chiedete a qualcuno che gestisce il lodge in cui vi siete fermati. Saranno ben lieti di aiutarvi. Questo è importante per calcolare la partenza verso **Poon Hill** visto che la salita impiegherà circa **1h**. 

Informazione importante: la salita verso Poon Hill durante l'alba è a pagamento, **100NPR** a testa, mentre al tramonto (e durante il giorno) non si paga nulla.
Se andrete all'alba, ricordate di munirvi di un frontalino per farvi strada nell'oscurità.
È una meta molto frequentata, per questo non vi ritroverete soli durante la salita. A noi, devo dire la verità, non è andata male. Certo sulla sommità c'era gente ma non così tanta da non sapere o riuscire a piazzarsi per fare qualche bella fotografia!

Arrivati in cima sarete a **3200m** con una vista incredibile sulla catena dell'**Annapurna**. Ogni descrizione passa in secondo piano dinnanzi a queste vette e a questo spettacolo naturale.

{{< bundle-image name="trekking-poon-hill" alt="trekking-poon-hill" caption="Poon Hill. Un balcone naturale dove osservare la catena dell'Annapurna" >}}

Potrete vedere le vette **NILGIRI SOUTH**(6839m), **ANNAPURNA SOUTH**(7219m), **BARAHA SIKHAR** (7647m), **HIUNCHULI**(6441m), **MACHHAPUCHHRE**(6993m).
Quest'ultima è la più famosa e letteralmente significa coda di pesce (la famosa **fishtail**!) vista la forma che la ricorda. È una vetta sacra e per questo non è possibile scalarla e il Governo nepalese non rilascia permessi ufficiali. 

Ritornate a **Ghorepani**, recuperate i vostri zaini nel lodge in cui avete passato la notte e proseguite in direzione **Tadapani** dopo aver fatto una buona colazione. Dovrete affrontare una leggera salita fino al **Deurali Pass** ma poi si inizierà a scendere.
Avendo percorso il circuito a fine Dicembre, abbiamo trovato ghiaccio e un po' di neve. Abbiamo utilizzato [scarpe adeguate]({{< ref "consigli.md#Trekking-6" >}}) senza riscontrare grossi problemi, anche se in alcuni punti abbiamo dovuto prestare la massima attenzione. Tuttavia, potrebbe essere molto utile munirsi di racchette e/o ramponi, soprattutto se non siete trekker esperti.

Inizialmente la nostra intenzione era quella di fermarci a **Tadapani** ma sentendoci bene ed essendo ancora piuttosto presto, abbiamo deciso di proseguire fino a **Ghandruk**. La camminata Tadapani-Ghandruk è semplice e si snoda tutta in mezzo ai boschi; secondo me vale la pena prolungare fino a Ghandruk se fate questo percorso. Camminando nel più totale silenzio abbiamo avuto anche la fortuna di vedere le **scimmie bianche** in cattività nella foresta appena dopo Tadapani!

Ghandruk è un villaggio piuttosto grande, sebbene molti edifici siano ancora in costruzione: è evidente che abbia subito ingenti danni in seguito al violento **terremoto** che ha colpito il Nepal nel 2015.

**Durata**: ~ 7h

**Distanza**: ~ 16km

**Dove abbiamo dormito**: Ghandruk Village Eco Lodge

----------

### **Giorno 4: Trekking da Ghandruk a Nayapul** ### {#ghandruk-nayapul}

Quest'ultimo giorno di trekking è di difficoltà bassa, in quanto andrete praticamente sempre in discesa o in pianura.
Molte persone terminano il trekking a **Kimche** dove è possibile prendere un bus o una jeep per ritornare a **Nayapul** ma noi abbiamo voluto concludere sulle nostre gambe l'intero anello.

E' durante quest'ultimo tratto che abbiamo incontrato il maggior numero di [bambini]({{< ref "consigli.md#General-20" >}}) di tutto il nostro viaggio in Nepal!

Godetevi la facile camminata e ritornate al controllo **TIMS** a **Birethanti**, in cui vi verrà registrata l'uscita dall'Annapurna Conservation Area. Camminate fino a **Nayapul** nello stesso punto in cui il bus vi aveva lasciato all'andata. Potete attendere e prenderne un altro che vi riporterà a **Pokhara**. Dovreste trovare un passaggio ogni 15/30 minuti, in cui verrete probabilmente presi di mira da qualcuno che vorrà offrirvi un passaggio in taxi.

**Durata**: ~ 4h 

**Distanza**: ~ 12km

**Dove abbiamo dormito**: siamo ripartiti in bus alla volta di Pokhara

----------

### **Traccia GPS**

Questa è la traccia GPS che abbiamo disegnato e percorso:

{{< leaflet-map mapId="mapTrek" mapHeight="500px" mapWidth="100%" zoom="12" scrollWheelZoom="false" >}}
    {{< leaflet-track trackPath="aynk_poonhill.gpx" lineColor="#3796bf" lineWeight="5" >}}
{{< /leaflet-map >}}
