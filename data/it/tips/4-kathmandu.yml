name: Kathmandu
source:
  - icon: fa fa-map-pin
    number: 1
    description: <b>Kathmandu</b> è la capitale del Nepal. Fu fondata dal re Guna Kamadeva nel 723 d.C. e divenne la capitale del Nepal unito nel 1768.

  - icon: fa fa-level-up
    number: 2
    description: Kathmandu si trova ad un'altitudine di <b>1.400m</b>.

  - icon: fa fa-history
    number: 3
    description: Secondo un'antica <b>leggenda buddhista</b>, l'area in cui si trova Kathmandu in passato era occupata da un lago, ma Mañjuśrī (Buddha della Consapevolezza) tagliò con la sua spada una collina creando la gola di Chobar, permettendo così alle acque di defluire e rendendo abitabile la regione.

  - icon: fa fa-plane
    number: 4
    description: L'<b>aeroporto</b> principale di tutto il Nepal si trova a circa 6km dal centro di Kathmandu ed è l'Aeroporto Internazionale Tribhuvan, costituito da due terminal, uno per voli domestici ed uno dedicato ai voli internazionali.

  - icon: fa fa-industry
    number: 5
    description: Come tutto il resto del Paese, anche Kathmandu non è caratterizzata da uno spiccato <b>sviluppo industriale</b>. Anche nella capitale, la gente vive principalmente di commercio, agricoltura, turismo o lavori manuali.

  - icon: fa fa-location-arrow
    number: 6
    description: <b>Thamel</b> è il quartiere più turistico della città, pur mantenendo uno spirito molto genuino. Consigliamo di alloggiare in questa zona perchè è molto più semplice prendere i mezzi e raggiungere i luoghi di interesse.

  - icon: fa fa-map-o
    number: 7
    description: La piazza principale di Kathmandu è la <b>Durbar Square</b>, dichiarata patrimonio <b>UNESCO</b> alla fine degli anni 70.

  - icon: fa fa-bullseye
    number: 8
    description: La <b>Durbar Square</b> a Kathmandu è costituita da tre aree collegate tra loro. A sud si apre Basantapur Square, un tempo stalla reale per gli elefanti. La zona principale di Durbar Square ospita numerosi templi ed è situata a ovest. A nord-est si sviluppa invece la seconda parte di Durbar Square, dove troverete l’entrata dell’Hanuman Dhoka e altri templi. Da questo spiazzo aperto si allunga in direzione nord-est Makhan Tole, un tempo la principale arteria cittadina e tuttora la via principale di Kathmandu.

  - icon: fa fa-map-o
    number: 9
    description: L'entrata nella Durbar Square è a pagamento per i turisti. Il biglietto è giornaliero e dà diritto all'ingresso in tutti i musei e siti dell'area della piazza; costa <b>1.000NPR</b> ed è gratuito per i bambini sotto i 10 anni.
    
  - icon: fa fa-map-o
    number: 10
    description: La sola <a href="https://nepal.allyouneedtoknow.tips/it/approfondimenti/trekking-kathmandu/" target="_blank">valle di Kathmandu</a> ha in se ben sette siti Patrimoni dell’Umanità <b>UNESCO</b> che sono le tre Durbar Square (una a Kathmandu, una nel Patan e l’altra a Bhaktapur), le due Stupa (quella di Bodhanath e Swayambhunath), Pashupatinath e Changu Narayan.

  - icon: fa fa-car
    number: 11
    description: <b>Thamel</b> è tendenzialmente zona pedonale ma essendo il quartiere più turistico il traffico pedonale è comunque piuttosto importante.

  - icon: fa fa-shopping-bag
    number: 12
    description: Kathmandu è piena di negozi, soprattutto nella zona di Thamel. Troverete negozietti di vestiti ed attrezzatura sportiva ogni 20 metri. La maggior parte dei prodotti è contraffatta, quindi non acquistate nulla. Ricordatevi che la <b>contraffazione</b> implica sempre qualche forma di schiavitù nella catena produttiva.

  - icon: fa fa-bolt
    number: 13
    description: Come nel resto del Paese, anche a Kathmandu i <b>blackout</b> sono molto frequenti. Tenete in considerazione che in caso di blackout anche gli <b>ATM</b> non funzioneranno, quindi munitevi sempre di contanti e prelevate finchè ci riuscite.

  - icon: fa fa-bolt
    number: 14
    description: Vi renderete conto dei problemi alla <b>linea elettrica</b> semplicemente dando un'occhiata ai cavi elettrici in giro per la città.

  - icon: fa fa-cutlery
    number: 15
    description: I locali e i ristoranti si trovano per lo più ai piani alti, quindi se cercate un posto <b>dove mangiare</b> guardate in alto!

  - icon: fa fa-diamond
    number: 16
    description: Kathmandu è una delle antiche città reali della valle, insieme con <b>Bhaktapur</b> e <b>Patan</b>. Entrambe le città sono raggiungibili in giornata da Kathmandu e sono entrambe mete consigliate. Noi in particolare abbiamo fatto tappa a Bhaktapur prima della partenza del <a href="https://nepal.allyouneedtoknow.tips/it/approfondimenti/trekking-kathmandu/" target="_blank">trekking nella valle</a>. Abbiamo deciso di prendere un taxi per 1.200NPR e siamo arrivati a Bhaktapur in 1h30 circa.

  - icon: fa fa-bus
    number: 17
    description: La principale <b>stazione dei bus</b> è a <a href="https://osm.org/go/zrWcn0kmR-?m=&way=28523872" target="_blank">Ratna Park</a>, ma attenzione perchè<br>- non sempre tutti i bus di ritorno a Kathmandu fanno capolinea qui, dipende molto anche dalla situazione traffico;<br>- i bus per Bhaktapur non partono da Ratna Park, bensì da <a href="https://osm.org/go/zrWcnzrMR-?m=&way=28523872" target="_blank">qui</a>.

  - icon: fa fa-globe
    number: 18
    description: Le aree storiche di Kathmandu furono devastate dal <b>terremoto</b> di magnitudo 7,8 che colpì la nazione il 25 aprile 2015.

  
  - icon: fa fa-users
    number: 19
    description: I <b>Newari</b> sono gli abitanti storici della Valle di Kathmandu e dintorni. Rappresentano ad oggi la popolazione più sviluppata dal punto di vista economico, politico e sociale in Nepal.

  - icon: fa fa-chevron-circle-up
    number: 20
    description: <b>Swayambhu</b>, conosciuto anche come <b>Monkey temple</b> per le numerose scimmie che abitano l'area, è un'antica architettura religiosa situata in cima ad una collina nella valle di Kathmandu, ad ovest della capitale. Consigliamo di raggiungerla a piedi con una camminata di 40 minuti circa da Thamel, così da attraversare la periferia della capitale e prendere visione della vera vita nepalese.

  - icon: fa fa-map marker
    number: 21
    description: Il <b>Tempio di Pashupatinath</b> si trova lungo il corso del fiume Bagmati, a Kathmandu, ed è consacrato al dio Pashupati, manifestazione di Śiva. I turisti non possono accedere al tempio, ma questo luogo è famoso soprattutto per le cerimonie funebri a cui si può assistere dalla sponda del fiume, con i cadaveri che vengono cremati sulle pire prima della dispersione delle ceneri nel Bagmati.